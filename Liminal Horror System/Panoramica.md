---
layout: default
title: Panoramica
nav_order: 1
parent: Gioco di base
---

## Panoramica

### Facilitatore e Giocatori

I Facilitatori prendono decisioni coerenti durante il gioco e facilitano
situazioni nelle quali i giocatori possano essere coinvolti e esprimersi
con la narrazione. L'obiettivo è quello di creare storie interessanti di
orrore e di lotta contro poteri più grandi di sé.

### Scelta per i giocatori

I Facilitatori forniscono ai giocatori quante più informazioni possibili
per poter risolvere i problemi che avranno davanti, in modo inaspettato
e intelligente . I pericoli dovrebbero essere chiari, con più opzioni a
disposizione dei giocatori. Ogni scelta deve essere importante.

### Nessuna classe

Gli investigatori non sono limitati da una classe predefinita. La
specificità di un personaggio è definita dal suo background, dal suo
equipaggiamento e dalle sue esperienze.

### Crescita

Non c'è livellamento o meccaniche per l'esperienza in **Liminal
Horror**. Il successo e il fallimento portano a storie memorabili.
Costruire relazioni, incontrare reliquie entrare in contatto col vuoto e
subire Crolli da Stress costituiscono forme di crescita del personaggio.

### Stress e Crollo

Il tema del gioco è l'orrore cosmico. Questo è rappresentato
meccanicamente dallo stress e dal crollo. Il crollo ruota attorno al
cambiamento subito dai personaggi quando vengono in contatto con gli
Antichi Poteri. Il design evita intenzionalmente di usare la malattia
mentale e il trauma come meccaniche di gioco.

### Il Bizzarro

**Liminal Horror** è progettato per essere ambientato in una città
moderna. I personaggi imparano poco a poco a conoscere le cose strane e
pericolose nascoste nell'oscurità. Si piegheranno, o si romperanno,
sotto il peso dell'ignoto.

### Gli Antichi Poteri e la loro Progenie

Gli Antichi Poteri sono imprigionati negli spazi profondi e remoti. La
loro progenie assicura la loro connessione con la realtà. Alcuni si
muovono sulla superficie mentre altri sono intrappolati al di sotto di
essa. Molti servono consapevolmente mentre altri ancora sono ignari dei
piani che portano avanti.

### Morte

Il mondo è pericoloso e la morte è sempre una possibile conseguenza.
Dovrebbe essere sempre possibile ma mai casuale o inaspettata.

La morte arriva per tutti, ma alcuni subiscono un destino peggiore.