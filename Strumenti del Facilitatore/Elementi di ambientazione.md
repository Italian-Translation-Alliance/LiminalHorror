---
layout: default
title: Elementi di ambientazione
nav_order: 2
parent: Strumenti del Facilitatore
---
## Fazioni

Un mondo complesso di magia, paranormale e pantheon non euclidei genera
inevitabilmente diverse fazioni che si contendono l'un l'altra
l'impensabile potere degli Antichi Poteri, costi quel che costi. Alcune
di esse possono fornire patronaggio e sostegno ai PG, altre sono potenze
avversarie e quasi tutte sono in guerra tra loro. è un mondo assetato di
potere. Queste fazioni potrebbero essere:

-   Agenzie governative segrete con gerarchie opache. \<- "fondi
    > neri"...si dice cos’è ? Forse solo "segreti"?

-   Corporazioni private che sperimentano la magia e si impossessano di
    > oggetti di potere.

-   Riedizioni moderne di antichi ordini con visioni del mondo e
    > opinioni molto diverse sull'esoterismo.

-   Vecchie e potenti stirpi , mutate per sempre dall'esposizione agli
    > Antichi Poteri.

-   Congreghe di streghe e stregoni che esercitano la magia del caos,
    > con vari livelli di controllo.

-   Antichi studiosi le cui anime dovrebbero aver lasciato il ciclo
    > delle rinascite da tempo.

-   Mostri saggi e terribili che sono sopravvissuti nell'ombra e hanno
    > superato la prova del tempo.

-   I figli e le mostruosità che si nascondono nei luoghi bassi e alti,
    > scacciati da tempo dagli Antichi Poteri, che bramano ciò che
    > ritengono gli spetti.

-   Culti. Culti di ogni forma, dimensione e ideologia.

## Temi

L'Orrore Cosmico si concentra sulla paura dell'ignoto, il terrore,
l'oscurità, la conoscenza proibita, la futilità, le minacce su una scala
grande ed esistenziale. La scala di ciò che si affronta è
incommensurabile. La verità è irraggiungibile. In una sola parola, si
affronta la ROVINA.

Ciò che rende così versatile l'orrore cosmico è la capacità di far leva
su altri topoi del più ampio genere horror (body horror, umanità
discutibile, luoghi malvagi, mostri/miti).

Questo gioco è progettato per usare qualsiasi set di Vecchi Poteri,
Vecchi Dei o Entità, sia presi in prestito che originali. Il gioco vive
nel regno dell'inconoscibile, quindi non si tratta tanto di verità
assolute quanto piuttosto di confrontarsi con entità vaste e ostili che
entrano nel mondo dei personaggi.

## Ambientazione

Liminal Horror è stato progettato per un'ambientazione moderna.
Raccomando di usare una città che voi e i vostri giocatori conoscete.
Questo può radicare l'orrore nel contesto del mondo conosciuto ai
giocatori. Usate le mappe dei punti di riferimento e degli edifici
locali per dare vita alla città in cui si aggirano i vostri
investigatori.

Ricordate che ci sono fogne, grotte e nascondigli sotterranei ovunque.
Chi può dire che un'incursione non abbia lasciato una porta verso
un'altra terra, che aspetta solo di essere attraversata?